# Barok
**1650–1780**

## • HISTORICKÁ A SPOLOČENSKÁ SITUÁCIA:
* Súperenie panovníckych rodov (vraždy, intrigy)
* Vojny (30-ročná vojna)
* Turecké nájazdy
* Náboženské boje (katolíci - protestanti)
* Živelné pohromy, epidémie, hladomor
* Pesimizmus, beznádej, zúfalstvo, nedôvera, istota v Bohu, v posmrtnom živote
* Vzdelanie v rukách duchovenstva
* Rehole (františkáni, piaristi, jezuiti) - rozvoj školstva a osvety
* Trnava - univerzita + tlačiareň (katolíci)
* Bratislava, Prešov - lýceum (evanjelici) + Levoča - tlačiareň
* Protestanti a katolíci sa na jednej strane navzájom prenasledovali, ale na druhej strane sa usilovali o to, aby pre svoje vierovyznanie získali ľudí kultúrnou osvetou, literatúrou, dobrými školami

## ZNAKY BAROKOVEJ LITERATÚRY:
* Príklon k náboženstvu, duchovnu
* Rozpoltenosť barokového človeka
* Protiklady
* Snaha zapôsobiť na city a zmysly
* Dekoratívnosť - prezdobenosť
* Pompéznosť - veľkoleposť
* Patetickosť - nadnesenosť štýlu
* Barok - historické obdobie + umelecký štýl v európskom umení
* Architektúra, maliarstvo, sochárstvo, hudba, divadlo, móda, literatúra
* Literatúra je dostupná pre všetky spoločenské vrstvy
* Delenie na tri štýly sa vytráca
* Prvenstvo má náboženská baroková literatúra, od 17. storočia i svetská
* Slovenskú barokovú literatúru charakterizoval záujem o slovenské dejiny, úcta k slovenskému jazyku
* Slovenský jazyk sa používa ako literárny jazyk
* Viacero žánrov: duchovná poézia, modlitby, kázne, školské hry
* **Najpoužívanejšie umelecké prostriedky:**
    * **SYMBOL** - ustálený znak, prenesenie významu na základe vnútorných súvislostí
    * **ALEGÓRIA** - utajený zmysel, autor sa nevyjadruje priamo
    * **KONTRAST** - protiklad, básnický zvrat založený na odlišnosti dvoch realít, slov, vlastností, ...
* **Píšu sa nové žánre:**
    * Filozofické spisy
    * **BAROKOVÁ EPIKA**
        * Cestopisy
        * Memoáre
        * Denníky
        * Opisovali zážitky z vojny, z tureckého zajatia, z prenasledovania evanjelikov, skúsenosti z ciest
        * Nadnesený - patetický štýl s mnohými zložitými básnickými prostriedkami
* Rozvíja sa vedecká a popularizačná literatúra
* Prejavy národného uvedomovania
* Odborná próza šíri poznatky zo zemepisu, dejepisu, gramatiky

---

## ENCYKLOPEDICKÉ DIELO
* **ENCYKLOPÉDIA** = dielo náučnej literatúry, ktoré mapuje stav a úroveň poznatkov spoločnosti

### Matej Bel
* Rodák z Očovej
* Polyhistor
* **Veľká ozdoba Uhorska**
* Zaoberal sa uhorskou kultúrou, históriou, jazykovedou, zemepisom, hospodárstvom, prírodnými vedami
* **Historicko - zemepisná vedomosť o súvekom Uhorsku**
    * Dielo vyšlo v latinčine v rokoch 1735-1742
    * Opisovalo geografiu, zvyky, jazyk jednotlivých uhorských stolíc
    * Odvolával sa na slávnu minulosť Slovákov (Pribina, Svätopluk, Veľká Morava)
    * Pomáhalo to v budovaní slovenského národného povedomia
* Patrí do odbornej prózy

### Obranné spisy (reakcia na protikladný názor)
* **OBRANA A CHVÁLA** - autor obraňuje a chváli svoj národ, reč, ...
* **Ján Baltazár Magin:** **Ostne... alebo Obrana**
    * Reagoval na maďarského profesora, ktorý znevažoval Slovákov v Uhorsku

## PIKARESKNÝ ROMÁN
* Nazvaný podľa **PIKARA** - ľudový šibal, dobrodruh
* Román obsahuje bohatý dej
* Ide o putovanie hrdinu, prežíva rôzne príhody, udalosti, dobrodružstvá

### Hans Jacob Christoffel von Grimmelshausen
* **Dobrodružný Simplicius Simplisissimus**
* Grimmelshausenovi išlo v románe o výchovný efekt
* Chcel zapôsobiť na široký okruh čitateľov
* Používal veselé, vtipné epizódy, lebo ľudia nechceli počúvať, vidieť krutú realitu
* **SIMPLICIUS SIMPLICISSIMUS** je naivný chlapec, ktorý sa počas 30-ročnej vojny dostane medzi vojakov, zažije rôzne dobrodružstvá
* Po chorobe a nešťastí sa obráti k Bohu, stane sa pustovníkom
* Človek našiel útočisko z labyrintu sveta v samote

## CESTOVNÝ DENNÍK (cestopis písaný formou denníka)
* Úlohou bolo oboznámiť čitateľa s dobrodružnými zážitkami z ciest po cudzine, so zážitkami z väzenia, z prenasledovania,...
* Postrehy z danej krajiny (geografia, hospodárstvo, architektúra, zvyky, spôsob života)

### JÁN SIMONIDES
* Protestantský kňaz
* Počas náboženského prenasledovania bol väznený, odsúdený na galeje do Neapola, ušiel, peši sa vrátil domov do Uhorska
* **Väznenie, vyslobodenie a putovanie ...**
    * Prvú časť cesty prešiel ako väzeň, vykresľuje utrpenie odsúdených, hrubé zaobchádzanie s nimi
    * Cestu domov absolvuje už ako slobodný človek, vníma krásy krajiny, ktorou prechádza
    * Najbohatšie zápisky sú z Talianska - prírodné krásy, umelecké pamiatky, život v mestách
    * Esteticky hodnotil umelecké diela, kostoly

---

## BAROKOVÁ LYRIKA

### DIDAKTICKO - REFLEXÍVNA POÉZIA (mravoučné básne)

#### Hugolín Gavlovič
* Františkánsky mních
* Choroba pľúc - liečil sa v prírode, v horách na salašoch odpozoroval jednoduché ľudové myslenie (pastieri)
* **Valaská škola mravúv stodola**
    * Cieľ: poučiť, zabaviť, zamyslieť sa
    * Skoro 1300 mravoučných básní
    * Básne sú mravnými ponaučeniami: v rôznych životných situáciách
    * Autor chce ukázať, že ak chce človek dôstojne žiť, musí dodržiavať mravné zásady a zákony v sfére medziľudských vzťahov
    * V básňach zobrazuje negatívne javy v spoločnosti: chudoba, vojny, sociálne problémy, nespravodlivosť, zlé ľudské vlastnosti: lakomstvo, lenivosť, pýcha, alkoholizmus
    * Mravné ponaučenia a rady sa týkajú vzťahu človeka k Bohu, k blížnym, k spoločnosti
    * V básňach si všíma ľudské cnosti, povahové nedostatky, povery, vzdelanie, rodinu, spoločenské správanie, vzťah k vlasti, priateľstvo, bohatstvo, ...
    * **KOMPOZÍCIA BÁSNE:**
        * **PROLÓG:** názov básne, kľúčová myšlienka básne, názov básne má veľmi dôležitú úlohu, tvorí s básňou neoddeliteľný celok, býva veršovaný a má reflexívny charakter, príslovie, aforizmus, sentencia (stručný výrok)
        * **JADRO:** prvých 10 veršov
        * **EPILÓG:** záver = posledné dva verše
    * Básne s rovnakým počtom slabík + združený rým
    * Slovakizovaná čeština

### Náboženská poézia (duchovná pieseň)
* Pramenila z biblického žalmu
* Nevyužívala sa len v chrámoch, ale slúžila aj laikom pri hľadaní útechy, pokoja
* **Témy:**
    * Blízkosť smrti
    * Predstava posmrtného života
    * Úvahy o nebi a pekle
    * Žiaľ nad ťažkým životom, utrpením
* Zachovali sa v spevníkoch (mnohé spievame dodnes pri sv. omšiach)
* **Barokové spevníky:**
    * **Cithara sanctorum** (Citara svätých) - najznámejší evanjelický spevník, zostavil ho **JURAJ TRANOVSKÝ**
    * **Cantus catholici** (Katolicky spevník) - najznámejší katolícky spevník, vydal ho **BENEDIKT SZÖLLÖSI**
    * Obidva spevníky obsahovali slovenské, české aj latinské piesne

### ĽÚBOSTNÁ BÁSEŇ
* Autori: študenti, vzdelanci, kňazí, pisári
* Baroková láska je nespravodlivá, falošná, zradená, často spojená s myšlienkami na smrť
* Muž - milenec hyperbolizuje svoju vernosť
* Napísané v slovakizovanej češtine, v slovenčine
* Vydané v zborníkoch, spevníkoch