# Slovenský romantizmus

* **Oneskorenie** oproti svetovému romantizmu o niekoľko desaťročí (súvisí to s celkovou úrovňou života v Uhorsku, feudálne zriadenie zrušené až v roku 1848)
* Mal **výrazne národný charakter**
    * Čerpal z ľudovej slovesnosti
    * Obracal sa na ľudové vrstvy
    * Pestoval národnú hrdosť, úctu k dejinám
    * Priniesol spisovný jazyk pre katolíkov aj evanjelikov
* **Slovenský romantický hrdina** je príslušník národa, národovec, vlastenec
    * Bojuje za slobodu ako jednotlivec, alebo ako kolektív (kolektívny hrdina)
* **Slovenskí romantici:**
    * Boli väčšinou kňazi, kapláni, redaktori
    * Boli všestranne vzdelaní a nepôsobili iba v literárnej oblasti, ale aj v politickej, kultúrnej, spoločenskej
    * Zakladali spolky (Tatrín - vydával pôvodné diela a preklady zo svetovej literatúry)
    * Vydávali noviny (Slovenské národné noviny s literárnou prílohou Orol tatranský)
    * Vydávali časopisy a almanachy (Slovenské pohľady, Plody, Nitra)
    * Vyjadrovali sa k sociálnym otázkam
    * Zúčastňovali sa národných a politických bojov
    * Prednášali o literatúre + písali poéziu i prózu
* Na bratislavskom evanjelickom lýceu sa sformovala skupina mladých intelektuálov a vytvorili **Spoločnosť českoslovanskú**
    * Spoločnosť podporovala spoluprácu všetkých Slovanov - organizovala stretnutia, prednášky najmä o literatúre
* Vedúcou osobnosťou mladej generácie bol **Ľudovít Štúr** (podľa neho sa označuje celá generácia štúrovci)

---

## Ľudovít Štúr
* Narodený 1815 v Uhrovci, rodina učiteľa
* 1829 - lýceum v Bratislave, člen Spoločnosti česko-slovanskej, neskôr jej vedúci
* Vystupoval proti národnému útlaku, presadzoval myšlienku slovanskej vzájomnosti
* Po zrušení Spoločnosti - zástupca prof. Palkoviča na Katedre reči a literatúry československej
* Štúdium v Halle - prehĺbil vedomosti i vlastenecké cítenie + Hegel, Herder
* Po návrate z Halle prednášal o slovanských a európskych literatúrach, vystupoval proti pomaďarčovaniu Slovákov - 1843 odvolaný z Katedry
* Venoval sa politickej a publicistickej činnosti
* **1843 - kodifikácia spisovného slovenského jazyka** - na základe kultúrnej stredoslovenčiny (stredoslovenské liptovské nárečie)
    * **NÁREČJA SLOVENSKUO A POTREBA PÍSANJA V TOMTO NÁREČI** - jazykovedný spis
        * Odôvodnil potrebu uzákonenia spisovnej slovenčiny
        * Samostatný národ musí mať vlastný jazyk
    * **NAUKA REČI SLOVENSKEJ** - gramatika: fonetika, morfológia, pravopis, syntax
* 1845 povolenie vydávať noviny (1845-1848)
    * **Slovenskje národňje novini** + literárna príloha **Orol tatránski**
    * Prvé slovenské politické noviny
    * Informácie o hospodárstve, politike
    * Žiadal zrušenie poddanstva, zdanenie šľachty, zveľadenie obchodu, priemyslu, školstva, ...
* 1847 - poslanec na uhorskom sneme za mesto Zvolen (rodina Ostrolúckych + Adela)
* Príčina biedy slovenského ľudu - feudalizmus
* 1848 - Štúr, Hurban, Hodža a ostatní národovci sformulovali v Liptovskom Mikuláši **Žiadosti slovenského národa**
    * Uplatnenie slovenčiny na úradoch a v školách
    * Autonómia Slovenska
* Uhorská vláda - zatykač na Štúra, Hurbana, Hodžu
* 1848 - vo Viedni vznikla **Slovenská národná rada**
    * Organizovala povstanie proti uhorskej vláde
* Viedeň požiadavky Slovákov neakceptovala
* Minister vnútra Alexander Bach - **Bachov absolutizmus**
    * Zrušil demokratické slobody, vodcovia povstania pod policajným dozorom
* Až do roku 1856 žil Štúr v Modre, staral sa o siroty brata Karola
* Nešťastná poľovačka, otrava krvi - 1851 smrť

---

## Samo Chalupka
* Najstarší štúrovec
* Jeho tvorba najviac prenikla do ľudových vrstiev
* Narodil sa roku 1812 v Hornej Lehote v národne uvedomelej rodine (starší brat Ján - dramatik)
* 1827 - štúdium filozofie a teológie na bratislavskom lýceu
* Zakladateľ a aktívny člen Spoločnosti česko - slovanskej
* 1830 - bojoval v poľskom povstaní proti cárskemu Rusku
* Stal sa kňazom, dlho pôsobil v Hornej Lehote, 1883 umrel
* Literárne tvoril už počas štúdia na lýceu
* Prvé básne písal v biblickej češtine, potom prešiel k slovenčine
* V revolučných rokoch tvoril menej, bol dôležitým prívržencom Hurbana a Štúra
* Básne, ktoré uverejňoval v časopisoch, vyšli pod názvom **SPEVY** (1868)
* Chalupka je tvorcom historickej epiky, historického spevu
* Spoločnou témou je boj za slobodu proti presile, viera v lepšiu budúcnosť
* Hrdinovia Chalupkových básní sú ľudia obyčajní, prostí, ich ozdobou je odhodlanie bojovať za slobodu, pravdu
* Chalupka veľmi často oslovuje svojich hrdinov, povzbudzuje ich do boja, varuje ich pred nebezpečenstvom
* Svoje spevy podáva tak, akoby sa ich dej odohrával pred jeho očami, akoby on sám bol účastníkom toho, o čom sa rozpráva
* **JÁNOŠÍKOVSKÁ TEMATIKA**
    * V básni **Likavský väzeň** uvažuje uväznený Jánošík o svojom osude
    * Neupadá do beznádeje, ale verí, že sa dostane na slobodu a opäť zhromaždí svojich hôrnych chlapcov
    * Autor lokalizuje báseň v súvislosti s nejakým statickým úkazom (bralo, hrad, rieka, Kráľova hoľa), okolo ktorého sa rozvíja osud postavy
    * Používa motív vatry ako symbol slobody pre ľud
    * Ďalšie básne: **Junák**, **Kráľohoľská**, **Kozák**
* **TEMATIKA PROTITURECKÝCH BOJOV**
    * Báseň **Boj pri Jelšave** zobrazuje zápas ľudových bojovníkov proti Turkom - zvíťazili Slováci
    * Najznámejšia báseň - **Turčin Poničan**
        * Dráma jednoduchej slovenskej ženy, ktorú odvlečie Turek do otroctva
        * Žena v ňom spoznáva svojho vlastného syna, ktorého kedysi odvliekli Turci
        * Turek žiada, aby matka zostala pri ňom a pri vnúčati - žena odmieta
        * Zvíťazí patriotizmus nad bohatstvom a materinskou láskou
    * Báseň **Branko** - zvolenský zbojník, ktorý bojuje za práva ľudu
        * Hrdinsky bojoval proti presile, premohli ho zradou
        * Na náhrobnom kameni Sama Chalupku je vytesané dvojveršie z tejto básne: **Pravde žil som, krivdu bil som, verne národ môj ľúbil som.**
* **MOTÍVY DÁVNEJ MINULOSTI SLOVÁKOV - BOJ ZA SLOBODU**
    * Zobrazenie hrdinstva ľudu v boji za slobodu vrcholí v epickej básni **Mor ho!** (bojový výkrik v staroslovienčine *Mar hal*)
        * Autor použil historický námet z čias Rímskej ríše: cisár Konštantín vtrhol do Panónie, aby si podrobil tu žijúce kmene, ktoré Chalupka pokladal za Slovákov
        * Na tento ľud preniesol všetky ideálne ľudské vlastnosti
        * Dej lokalizuje na hranice vlasti k Dunaju
        * Sem prichádzajú hrdí slovenskí chlapci k pyšnému cisárovi s mierovým posolstvom
        * Autor tak zdôrazňuje slovenskú hrdosť a mierumilovnosť
        * Cisár však neuznáva ich slobodu a vyhlasuje ich za otrokov
        * Toto sa Slovákom nepáči, preto sa s pokrikom MOR HO! vrhnú do boja proti nadvláde
        * Hoci slovenskí chlapci v boji umierajú, sú však morálnymi víťazmi
        * Chalupka odsúdil pokusy o podmanenie malých národov, zdôrazňoval rovnosť národov
        * Príroda tvorí jednotu s dejom
        * Hrdina je kolektívny - slovenskí junáci (slovenský ľud)
        * Pri charakteristike postáv autor využíva kontrast / pyšný cisár - mierumilovní junáci
        * Na zvýšenie monumentálneho účinku využíva priestor (pohyb v básni ide zvyčajne zhora nadol alebo naopak)
        * Hrdinov umiestňuje na vyvýšené miesto / bralo, skala
        * Používa slová vyjadrujúce neochvejnosť (týčiť sa, zastat)
        * Báseň je dynamická, plná napätia, básnik využíva lyrické skratky / zleteli orli z tatry, tiahnu na podolia
        * Báseň obsahuje množstvo básnických figúr a trópov
            * Hyperboly / zem dupotom a nebo rykom sa otriasa
            * Symboly / Tatry, Dunaj (územie Slovákov)
            * Prirovnania / rastom sú ako jedle, pevni ani skala
            * Synekdochy / Slovan nečíta vavrínov na bojišti
            * Zvukomaľba / Duní Dunaj a luna za lunou sa valí
            * Metafory
            * Epitetá
        * Básnik využíva 13 slabičný sylabický verš

---

## Janko Kráľ
* Najsubjektívnejší a najrevolučnejší štúrovský básnik
* Narodený 1822 v Liptovskom Mikuláši v rodine mäsiara
* 1842 prichádza na bratislavské lýceum
* Píše prvé básne, zbiera ľudové rozprávky a piesne
* Po Štúrovom zosadení z Katedry opúšťa Bratislavu, na túto udalosť reaguje básňou **Duma bratislavská**
* 1848 spolu s Jánom Rotaridesom burcuje ľud v Honte, aby povstal proti pánom » väzenie
* 1849 sa pridal k slovenským dobrovoľníkom na strane cisára
* Po revolúcií pracoval v štátnych službách, po rakúsko-uhorskom vyrovnaní bol prepustený
* Pracoval ako advokát na viacerých miestach
* Zomrel 1876 v Zlatých Moravciach na týfus (hrob neznámy)
* Janko Kráľ bol básnikom veľkej fantázie
* V poézii vyjadril citovú atmosféru revolučnej doby
* Využíval ľudovú slovesnosť, vytvoril nový typ balady, kde hrdina je odhodlaný zápasiť s prekážkami
* Typická je autoštylizácia - jeho pocity a myšlienky sú myšlienkami celej štúrovskej generácie
* Využíval kontrast - hrdina bol zobrazený v rozpore s prostredím
* Známe sú revolučné básne, v ktorých vyjadruje túžbu po slobode
    * **OROL**
    * **OROL VTÁK**
    * **JARNÁ PIESEŇ**
    * **ŠAHY**
* Jeho balady vystihujú pocity mladých ľudí, zdrojom boli ľudové balady
    * Využíva ľudový jazyk, prirovnania, gradáciu, príslovia, porekadlá
    * **ZVERBOVANÝ**
    * **POVESŤ**
    * **SKAMENELÝ**
    * **KRÍŽ A ČIAPKA**
    * **BEZBOŽNÉ DIEVKY**
    * **KVET**
    * **PÁN V TŔNÍ**
* **ZAKLIATA PANNA VO VÁHU A DIVNÝ JANKO** (1844)
    * Vyjadril tu všetky rozpory, smútok, nespokojnosť so svetom, lásku k ľudu, túžbu po slobode
    * **1. časť:** lyrický obraz svojho nepokojného vnútra v kontraste s idylickou prírodou
        * Dedina i najbližší nechápu divného, hrdého, ukrutného, divého Janka
        * Nepochopený sa utieka do samoty, do prírody
        * Príroda korešponduje s pocitmi Janka
    * **2. časť:** uprostred tmavej noci Janko skočil do Váhu, aby oslobodil zakliatu pannu
    * **3. časť:** štylizovaná tak, akoby ju rozprávali ľudia
        * Pastierik oznamuje Jankovu smrť (neobrátil vrecko na tabak)
    * **Epilóg:** zobrazuje posmrtné splynutie hrdinu s prírodou
    * Hrdina hynie pre rozpor medzi vidinou a skutočnosťou
    * V závere - zdrobneniny, ktoré naznačujú, že idyla víťazí nad tragikou, láska nad vzdorom
    * Balada je citovosťou romantická, no zobrazením života realistická
    * Janko je typický romantický hrdina samotár, burič, hrdý mladý človek
    * Túži po plnosti života, no v zápase o uskutočnenie tohto sna hynie (titan)
    * Nechce sa zmieriť s danou situáciou, zápasí s prekážkami i za cenu obety

---

## Andrej Sládkovič
* Básnik, ktorý veril v sily ľudu a vo vývin ľudstva k pravde, kráse a dobru
* Andrej Braxatoris sa narodil v roku 1820 ako 8. dieťa (zo 17 detí) v Krupine v rodine učiteľa
* Študoval na lýceu v Banskej Štiavnici, kde sa zapojil do literárneho krúžku
* Živil sa súkromnými hodinami v bohatých rodinách - takto sa spoznal i s Máriou Pišlovou, do ktorej sa zaľúbil
* 1840 prichádza na bratislavské lyceum, kde sa prehĺbil jeho záujem o literatúru
* Štúdium v Halle, potom pôsobí ako vychovávateľ
* Ťažko znášal rozchod s milovanou Máriou, ktorú rodičia vydali za bohatého medovnikára
* Od roku 1847 pôsobil ako evanjelický farár v Hrochoti, potom v Radvani, tu 1872 umrel
* Andrej Sládkovič sa venoval iným témam ako ostatní štúrovci: láska, žena, mladosť, krása, vlastenectvo, zmysel života
* Polemizoval s ostatnými a tvrdil, že láska k žene neoslabuje muža, nebráni mu ľúbiť vlasť a bojovať za jej blaho, práve naopak
* Porušil jednoduchosť ľudovej piesne svojou zdanlivo zložitou skladbou - patril k najkultivovanejším básnikom
* Básnická skladba **MARÍNA**
    * Vyrovnal sa tu s vlastným ľúbostným zážitkom i s predsudkami niektorých štúrovcov, ktorí odsudzovali lásku k žene
    * **1. časť (lyrickoepická):** zobrazuje nešťastnú lásku k Márii Pišlovej
        * Nad láskou sa postupne začínajú sťahovať mraky
        * Prilieta motýľ zvodca, ktorý lieta z kvetu na kvet
        * Potom sa objaví skutočný zvodca - had
        * Lyrický hrdina sa utvrdzuje vo vernosti a vyznáva jej lásku
    * **2. časť (reflexívno - symbolická):** láska tu nadobúda nadosobný, spoločenský charakter
        * Láska naráža na neprekonateľné spoločenské prekážky
        * Pokračovaním lásky k Maríne sa stáva láska k vlasti
        * Autor predstavuje Marínu ako anjela, bohyňu
        * V básni spomína Sitno, Hron, postupne tu vyrastá obraz Slovenska, v ktorom sa prelína básnikova láska k vlasti s láskou k dievčine: **Vlasť drahú ľúbiť v peknej Maríne, Marínu drahú v peknej otčine a obe v jednom objímať.**
* Lyricko epická skladba **DETVAN**
    * Diela napísal ako odpoveď tým, ktorí ponižovali slovenský národ
    * Skladá sa z úvodu (venoval ho vrstovníkom) a 5 spevov
    * **1. Martin:**
        * Oslava krás prírody, zrastenosť ľudu s prírodou
        * Autor nás zoznamuje s hlavným hrdinom Martinom Hudcovie, s jeho záľubami, zmyslom pre spravodlivosť (zabije sokola, ktorý sa vrhol na zajaca)
    * **2. Družina:**
        * Úvahy o ľudovom umení
        * Martin sedí na salaši v kruhu valachov, dozvie sa, že sokol, ktorého zabil, patril kráľovi Matiášovi
        * Pri návrate zo salaša oslobodil Elenu z rúk zbojníkov, jedného z nich zabil
    * **3. Slatinský jarmok:**
        * Na jarmoku sa Martin stretne s kráľom, ospravedlní sa mu za sokola, kráľovi sa páči Martinovo smelé vystupovanie
        * Keď sa kráľ dozvie, že Martin zabil zbojníka, odmení ho koňom a kantárom
    * **4. Vohľady:**
        * Obraz Eleny, autor ju predstavuje ako ideál Slovenky
        * Páči sa aj kráľovi, no ona ho odmieta, lebo ľúbi Martina
        * Kráľ očarený jej krásou jej daruje prsteň
    * **5. Lapačka:**
        * Obraz verbovania na dedine
        * Martin vstupuje do kráľovho vojska len pod podmienkou, že si ponechá svoj kroj, fujaru, valašku a Elenu
    * V jednotlivých spevoch autor rozvíja charakter Martina z čestného, spravodlivého, ľúbiaceho dedinského mládenca sa stáva bojovník proti zlu
    * Martin a Elena sú pre autora stelesnením sily a krásy slovenského ľudu
    * Najdôslednejšie vychádzal z ľudovej slovesnosti

---

## Ján Botto
* Narodil sa v roku 1829 vo Vyšnom Skálniku v roľníckej rodine
* Študoval v Levoči v čase, keď tam prišli protestujúci študenti z Bratislavy
* Pracoval ako zememerač, nikdy sa neoženil
* V jeho byte v Banskej Bystrici sa stretávala mládež so záujmom o literatúru
* Zomrel 1881 (srdce)
* Ján Botto dôsledne vychádzal z ľudovej slovesnosti
* Písal balady ako reakciu na vlastné životné pocity rozčarovania z revolúcie
* Dominovala baladickosť, alegorizmus, elegickosť, obraz zakliatia / odkliatia pochádzajúci z ľudových rozprávok
* Balada **ŽLTÁ PALIA**
    * Hovorí o porušení manželskej prísahy
    * Eva a Adam si sľúbia lásku až za hrob, Eva sa po Adamovej smrti vydá
    * Mŕtvy Adam ju potrestá tým, že si príde po svoju ženu, ona mu v náručí umiera
* Balada **MARGITA A BESNÁ**
    * Vdova sotí svoju peknú nevlastnú dcéru zo žiarlivosti z vysokej skaly do Váhu
    * Pod ťarchou výčitiek sa pomätie a na tom istom mieste skočí do Váhu
* Lyricko - epická básnická skladba **SMRŤ JÁNOŠÍKOVA**
    * Zazneli tu pocity sklamania štúrovcov po revolúcii
    * Preto sa Botto nesústredil na Jánošíkov život a boj (revolúcia), ale na jeho złapanie, väznenie a popravu
    * Podáva tiež obraz Slovenska po jeho smrti (situácia po porážke revolúcie)
    * Je tu prítomný mesianizmus - Jánošíkov odkaz v budúcnosti sa splní a nadíde čas odplaty, spravodlivosti a lepších pomerov
    * Dielo sa delí na predspev (úvod) a 9 spevov
    * Družina sa dozvedá o lapení kapitána
    * Je vo väzení, kde ho páni mučia a obviňujú zo zbojníctva, no on nemá pocit viny, vie, že všetko urobil v záujme slobody
    * Jánošík spí zbičovaný v okovách, sníva sa mu sen o mladosti, slobode a voľnosti
    * Potom nasleduje poprava
    * Autor opisuje Slovensko ako krajinu, kde všetko smúti za Jánošíkom, ľudia veria, že neumrel, že ho vily oživili
    * Záver je alegorický, Jánošík sa žení s Kráľkou (kráľovnou víl), ktorá je symbolom slobody a spev družičiek je spevom o víťazstve

---

## Jozef Miloslav Hurban
* Narodil sa v roku 1817 v Beckove v rodine evanjelického farára
* Študoval na bratislavskom lýceu
* Stal sa členom Spoločnosti česko - slovanskej
* Celý život dôsledne používal slovanské meno Miloslav
* Na jeho fare v Hlbokom sa roku 1843 konala schôdzka so Štúrom a Hodžom - tu sa dohodli prijať novú spisovnú slovenčinu
* Založil časopis **Slovenskie pohladi na vedu, umeňja a literatúru**
* Roku 1848 formuloval Žiadosti slovenského národa, aktívne sa zúčastnil revolúcie
* Bol publicista, politik, básnik, prozaik, po Štúrovej smrti sa stal vodcom hnutia, bol spoluzakladateľom Matice slovenskej
* Po rakúsko-uhorskom vyrovnaní ho väznili kvôli obrane slovenských záujmov
* Bol ženatý, mal 9 detí (Svetozár Hurban Vajanský)
* Satirická novela **OD SILVESTRA DO TROCH KRÁĽOV**
    * Kritizuje odrodilstvo, nevzdelanosť a mamonárstvo meštianstva
    * Názov vymedzuje krátke časové obdobie v meste Bruchoslavice, kde prekvitajú klebety a pýcha
* Historická povesť **OLEJKÁR**
    * Uverejnil ju ako vzorovú romantickú prózu
    * Opisuje Matúša Čáka s jeho štátnickými záujmami a úsilím dosadiť na trón Slovana (českého kráľa Václava II.)
    * Hurban idealizuje Matúša Čáka, zobrazuje ho ako silného a spravodlivého „pána Váhu a Tatier"
    * Nachádzajú sa tu typické romantické motívy: vášeň, láska, intrigy, pomsta, tajomstvo, víťazstvo dobra nad zlom
    * Dej sa začína silvestrovskou nocou roku 1299, keď prichádza Hrabovec do príbytku trenčianskeho zlatníka
    * Nechá sa oklamať zlatníkom, že Matúš Čák je zlom pre krajinu a pripravuje jed a jeho odstránenie
    * Ich rozhovor si vypočuje Hrabovcov pomocník Vít, ktorý miluje jeho dcéru Ľudmilu
    * Vít odvedie milú k pustovníkovi, ktorý ho vychoval
    * Vystríha Čáka pred zlatníkom a prosí ho o milosť pre Hrabovca
    * Na súde sa Hrabovec priznáva a odhalí svoju minulosť
    * Vít je jeho syn, ktorého mal so zlatníkovou sestrou
    * On sa oženil s bohatým dievčaťom a narodila sa im dcéra Ľudmila
    * Záver je tragický - Hrabovec aj napriek Čákovej milosti dobrovoľne umiera
    * Víť stráca lásku Ľudmily, ona odchádza do kláštora
* Nedokončený **ŽIVOTOPIS ĽUDOVÍTA ŠTÚRA**
    * Vychádzal v Slovenských pohľadoch

---

## Ján Kalinčiak
* Narodil sa v roku 1822 v Hornom Záturčí pri Martine v rodine evanjelického farára
* Jeho tvorbu ovplyvnili matkine (zemianka) príbehy o zemianskych rodinách v Turci
* Študoval v Bratislave, stal sa aktívnym členom Spoločnosti českoslovanskej
* Štúdiá filológie a histórie dokončil v Halle
* Bol riaditeľom gymnázia v Modre
* Neskôr v Martine vydával literárny mesačník **Orol**
* Hlavnú časť Kalinčiakovho diela tvoria **historické povesti**
    * Nedominuje v nich národná tendencia, ale na historickom pozadí zobrazuje ľudské vášne a drámy
    * Nedodržiava ani dobovú schému, podľa ktorej víťazí dobro nad zlom
    * U Kalinčiaka rovnako hynú dobré i zlé postavy
    * Nájdeme tu konflikty: jednotlivec - spoločnosť, láska - česť, srdce - rozum
    * **MILKOV HROB**
    * **BRATOVA RUKA**
* Historická povesť **PÚŤ LÁSKY**
    * Nie je to historická povesť v pravom zmysle slova, lebo len umiestnenie deja zodpovedá histórii - turecké nájazdy na Myjavu
    * Janko Černok, pán hradu Branč, a jeho protivník, aga Osman, sú silní individualisti, titani
    * Autorove sympatie sú na strane opusteného a osamelého Turka
    * Žofia svojou krásou, ľúbosťou i odvahou predstavuje kladný ženský typ v slovenskej próze
    * Jej láska k otcovi a k Jankovi vytvára priestor na Kalinčiakove úvahy o mieste lásky v živote človeka
    * Janko Černok chce získať krásnu Žofiu za svoju ženu
    * Do nej je zamilovaný aj aga Osman, ktorého životným cieľom je viera v Alaha a láska
    * Žofia agu odmieta a s Jankom chystá svadbu
    * Počas svadby Osman podpáli Myjavu a unesie Janka
    * Žofia prosí otca o odpustenie a vyberie sa hľadať milého
    * Po mnohých útrapách sa dostane k agovi, ktorý prepustí Janka - vidí, že Žofia ho nebude nikdy milovať
    * Oblečie ich do krásnych tureckých šiat a daruje im slobodu
    * Janko už Žofiu nemiluje, pretože myšlienky na vlastnú potupu a túžba po slobode ho úplne ovládli
    * Po návrate domov oddychuje pod stromom, kde ho zabijú sedliaci, ktorí ho považujú za Turka
    * O niekoľko týždňov umiera od žiaľu aj Žofia, k jej hrobu chodieva otec a aga Osman
* Humorno - parodický román **REŠTAVRÁCIA**
    * Zachytáva stoličné voľby a predvolebné kortešačky v 19. storočí
    * Autor podáva kritický a presvedčivý obraz zemianstva, jeho hospodársky i morálny úpadok
    * Román tvoria voľne pospájané kapitoly bez ústrednej postavy, dôležitý je motív prípravy volieb
    * Hlavná dejová línia (zápas o županstvo a vicišpánstvo medzi Adamom Bešeňovským a Jánom Potockým) je prerušovaná odbočkami
    * V predvolebnom boji hrajú dôležitú úlohu peniaze a láska Anuľky a Števka Levického
    * Postavy sú zosmiešnené pomocou reči, ktorú používajú (frázy, príslovia, porekadlá, frazeologické zvraty, latinčina)
    * V románe nájdeme typické romantické konflikty - láska s prekážkami, prísaha, zrada i súd - a to všetko v parodickej podobe