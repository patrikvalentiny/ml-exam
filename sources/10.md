# REALIZMUS VO SVETOVEJ LITERATÚRE
* 19. storočie
* priemyselná revolúcia, zanikanie feudalizmu a rozvoj kapitalizmu
* rozvoj prírodných vied
* filozofia **POZITIVIZMU** (**August Comte**)
    * objektívne poznanie skutočnosti
    * skutočné = to, čo sa dá zmyslami overiť, skúsenosťou alebo experimentom dokázať
    * vplyv na umenie, literatúru
* spisovatelia sa snažili zobraziť **skutočnosť, reálny život, ľudské vzťahy, charaktery**
* umelecká metóda zobrazovania = **REALIZMUS**
* zobrazovanie človeka nielen v zhode s prostredím, ale aj v konfliktoch
* realizmus zobrazuje **konkrétny všedný život**
* O
* O autori zaujímali **kritický postoj** k spoločnosti
* typická postava: **obyčajný človek** zo všetkých spoločenských vrstiev (podsvetie až aristokracia)
* O
* skutočnosť zobrazovali originálne, oživovali ju vlastnými zážitkami, skúsenosťami
* pravdivo zobrazovali nedostatky, boli **kritikmi a žalobcami doby**
* O
* využívali **iróniu, satiru**
* realizmus: **próza** (román, novela, poviedka)
* spisovatelia využívali výrazové prostriedky všetkých jazykových štýlov (**nárečie, hovorové výrazy, archaizmy, argot**)

---

## Anglická realistická literatúra
* **CHARLOTTE BRÖNTËOVÁ**
* **EMILY BRÖNTËOVÁ**
* **CHARLES DICKENS**

---

## Francúzska realistická literatúra
* **Stendhal** (Henri Beyle)
* **Gustave Flaubert**
* **Guy de Maupassant**

### Honoré de Balzac
* zakladateľ **kritickorealistického románu**
* pochádzal z vidieckej rodiny, túžil preniknúť do aristokratických vrstiev
* vyštudoval právo, chcel vydávať diela klasikov, ale dlžoby a práca mu podlomili zdravie
* Balzacovo literárne dielo je obrovské
* cyklus **Ľudská komédia**
    * obsahuje vyše **90 románov a poviedok**, zobrazujú francúzsku spoločnosť 19. storočia
    * 3 diely:
        * Štúdie mravov
        * Filozofické štúdie
        * Analytické štúdie
* román **Otec Goriot**
    * bohatý obchodník žije len pre svoje dve dcéry
    * dal im celý majetok, dobre sa vydali a dostali sa do vyšších kruhov
    * Goriot sa presťahuje do chudobného penziónu, aby mohol byť blízko dcér
    * nechce vidieť, že ho využívajú a hanbia sa za neho
    * platí za ne dlhy, rozpredáva svoj majetok, sám je veľmi chudobný
    * okolie ním opovrhuje, vysmieva sa mu, súcití s ním len študent **Rastignac**
    * Goriot **umiera opustený a chudobný**
    * na smrteľnej posteli hovorí Rastignacovi: „Človek musí umrieť, aby poznal, čo sú to deti."
    * počas deja sa mení aj charakter Rastignaca - úsilie preniknúť do vyššej spoločnosti zatieni jeho dobré predsavzatie
    * využíva svoju mladosť a šarm, ktorými dosahuje úspech u žien
* Balzac vychádza z presvedčenia, že človek nie je ani dobrý, ani zlý, spoločnosť ho nekazí, ale **podlieha v dobrom i v zlom svojmu spoločenskému prostrediu**

---

## Ruská realistická literatúra
* nevoľníctvo brzdilo rozvoj buržoázie
* roľnícke nepokoje - cárom kruto potlačené
* úplatkárstvo, karierizmus, pokrytectvo, udavačstvo
* otázka budúcnosti krajiny >>> literatúra
* **Nikolaj Vasilievič Gogoľ**
* **Ivan Sergejevič Turgenev**
* **Anton Pavlovič Čechov**

### Lev Nikolajevič Tolstoj
* jeho tvorba patrí k vrcholom **kritického realizmu**
* jeho realistická, **psychologicky motivovaná próza** výrazne ovplyvnila vývin svetového románu
* väčšinu života prežil v rodnej dedinke **Jasná Poľana** a v Moskve
* rodičia pochádzali zo starých šľachtických rodín
* obaja umreli, keď bol Lev malý
* študoval právo, no nedokončil ho
* vrátil sa teda do Jasnej Poľany, chcel sa venovať gazdovstvu, zlepšiť životné podmienky roľníkov
* odcestoval do cudziny, pobyt zosilnil jeho kritický vzťah k politickým pomerom v Rusku
* už v mladosti mal na Tolstého veľký vplyv **J. J. Rousseau** a jeho pedagogické teórie chcel uplatniť pri výchove detí nevoľníkov v dedine, otvoril pre ne školu, sám vyučoval
    * no výsledkom boli často iba nedorozumenia a sklamania
* románová epopeja **VOJNA A MIER**
    * zobrazil tu život vyššej ruskej spoločnosti v na začiatku 19. storočia
    * vykresľuje spoločenský a rodinný život šľachtických rodín, no venuje sa aj vojne s Napoleonom za hranicami Ruska, vpádu Francúzov do Ruska, bitke pri Borodine, ...
    * v románe vystupujú literárne i historické postavy (**Kutuzov, Napoleon, cár Alexander**, ...)
    * zdôraznil, že rozhodujúcou silou v historických udalostiach je **ľud**
    * v románe použil „**pásmovú kompozíciu**" - striedajú sa tu pásma vojny a mieru, no aj pásma postáv
    * na princípe konfrontácie zobrazil osobný i spoločenský život, vidiek i mesto, a tiež románové postavy
    * v diele sa striedajú časovo priestorové roviny, autorská reč a konanie postáv = tým prekonal Tolstoj uzatvorený typ románu a vytvoril **otvorený epický útvar** nazývaný **román - rieka**
* román **ANNA KARENINOVÁ**
    * monumentálna epická panoráma vtedajšieho spoločenského života s jeho **pokryteckou morálkou**
    * Anna opúšťa manžela i syna kvôli milovanému mužovi
    * **Alexej Karenin** sa staral iba o svoju kariéru, nedotkla sa ho ani Annina nevera, bál sa spoločenského škandálu
    * Anna sa dostáva do konfliktu so spoločnosťou a končí život **samovraždou**
    * autor spája objektívny spôsob rozprávania so **symbolickými motívmi**, ktoré vyvolávajú nepokoj, strach, smrť
    * román nie je len hľadaním zmyslu lásky a rodiny v ľudskom živote, psychologickou sondou do vnímavej ženskej duše, ale aj obrazom Ruska v 19. storočí
    * zachytáva napr. aj rozmach železničnej dopravy → **železnica, vlak, stanica** sa stávajú v románe **kľúčovými motívmi**, premietajú sa do života hrdinov
* neskôr sa Tolstoj presťahoval do Moskvy, aby umožnil vzdelanie dorastajúcim deťom
* tu sa rozvíja jeho teória „**neodporovať zlu násilím**"
* venoval sa tiež **publicistike**, vo svojich článkoch bojuje proti hladu, opilstvu, despotizmu, preto krutým popravám a represiám cárizmu (represia potlačenie vzbury)
* vtedy sa prehlboval jeho rozpor s rodinou, ušiel z domu sprevádzaný len priateľom a osobným lekárom **Dušanom Makovickým**
* ochorel na zápal pľúc, umrel **na stanici**

---

### Fiodor Michajlovič Dostojevskij
* patrí k vrcholným osobnostiam novovekého umeleckého myslenia
* je priekopníkom moderného **psychologického románu**, majster vnútorného monológu i dialógu
* pozoroval a analyzoval **vnútorný svet človeka**
* svojich čitateľov viedol k úcte voči ľudskej dôstojnosti a k vernosti mravným princípom
* apeloval na **osobnú zodpovednosť človeka** za každý skutok a za osud celého ľudstva
* narodil sa v rodine vojenského lekára ako druhé zo siedmich detí
* svoje detstvo opisoval ako šťastné a pokojné, rozumel si so súrodencami
* otec bol despota - zavraždili ho vlastní sluhovia
* matka bola citlivá a umelecky založená žena
* študoval na vysokej vojenskej technickej škole (vojenské inžinierstvo), po skončení pracoval na ministerstve obrany
* nebol však spokojný, začal prekladať z francúzštiny
* navštevoval schôdze krúžku **utopického socializmu**, polícia túto skupinu neskôr rozprášila, Dostojevskij si odsedel vo väzení 4 roky, to zanechalo následky na zdraví (**epilepsia**)
* bol odsúdený na smrť, tesne pred popravou však zmenili rozsudok na **4 roky nútených prác na Sibíri**
* neskôr cestoval po Európe, tu prepadol **hráčskej vášni**
* v jeho živote sa objavilo viac žien, prežíval mnohé rodinné problémy
* sociálno - psychologický román **Zločin a trest**
    * chudobný petrohradský študent **Rodin Raskolnikov**, ktorý musí pre nedostatok prostriedkov prerušiť štúdium, chladnokrvne **zavraždi starú úžerníčku a jej sestru**, ktorá sa stáva náhodnou svedkyňou vraždy
    * i keď sa mu darí zločin utajiť, žije prenasledovaný vidinami a štvaný strachom
    * policajný inšpektor je presvedčený o jeho vine, no nemôže mu ju dokázať
    * Rodion sa zverí so svojím tajomstvom neviestke **Soni**, ktorá ho presviedča, aby sa priznal a prijal trest
    * Raskolnikov sa teda k zločinu priznáva a odsúdia ho na nútené práce
    * Verejné priznanie, trest a zmierenie s Bohom znamenajú pre Raskoľnikova **vykúpenie**
* Raskolnikov deli ľudí na dve skupiny:
    * **neobyčajní ľudia** - ich poslaním je vládnuť
    * **obyčajní ľudia** - musia sa podriaďovať neobyčajným
    * pod vplyvom tejto kategórie ľudí zavraždí starú úžerníčku a jej sestru
    * no ani po vykonaní tohoto činu nie je presvedčený o svojej vine
    * „Nezabil som človeka, ale princip."
    * Raskoľnikov je **hrdý individualista**, ktorý vraždí úmyselne
    * ide o teoreticky zdôvodnený čin, na ktorý majú právo silní, slobodní ľudia
    * jeho hrdý individuálny vzdor zlomí **súcitná Sonina láska**, ktorá ho uvedie na cestu pokánia
* román **Bratia Karamazovovci**
    * analyzuje **mravné problémy** človeka
    * polemizuje s myšlienkou, či je človeku v zložitom svete všetko dovolené
    * Ivan Karamazov: „Ak nie je Boh, všetko je dovolené."