# Realizmus v slovenskej literatúre

* **Oneskorenie** o polstoročie
* **1867** - rakúsko - uhorské vyrovnanie
* Biedne postavenie Slovákov v Uhorsku
* Národnostný útlak, sociálna bieda
* Národ bez politických a kultúrnych inštitúcií
* Emigrácia do USA
* **1870** - **Národnie noviny** (Vajanský, Škultéty)
    * Vysoká úroveň, podnetné úvahy, kritiky
    * Aktivizácia národného života
* **1871** - almanach mladých autorov **Napred** - P. O. Hviezdoslav + Koloman Banšell
    * Kritické stanovisko starších
    * Úsilie o slobodu prejavu básnika
    * Demokratizmus v cítení a myslení mladých
    * Túžba po tematickej pestrosti a veršovej novosti
* Generačná výmena - prelom 70. - 80. rokov
* Zánik časopisu **Orol** (časopis štúrovcov)
* Vznik **Slovenských pohľadov** (Vajanský, Škultéty)
* Z ideového hľadiska chýbal v našej literatúre kontakt s európskym myšlienkovým hnutím, najmä s pozitivizmom
* Otázka postavenia zemianstva, vzťah k ľudu » názorová diferenciácia medzi spisovateľmi

## REALIZMUS:
* Priame zobrazenie skutočnosti
* Súčasná problematika
* Konflikty v rámci národa
* Slovenský ľud, jeho kultúra
* Sociálna problematika
* Realistickú literatúru tvorila mladá generácia
* Nadväzujú na literárnu tradíciu (Kollár, Sládkovič)
* Nadväzujú na európsku poéziu - myšlienky slobody a voľnosti (Hugo, Byron, Heine, Petöfi)

## SLOVENSKÍ REALISTICKÍ SPISOVATELIA:
| 1. vlna (opisný realizmus) | 2. vlna (kritický realizmus) |
| :--- | :--- |
| SVETOZÁR HURBAN - VAJANSKÝ | BOŽENA SLANČÍKOVÁ - TIMRAVA |
| PAVOL ORSZÁGH - HVIEZDOSLAV | JOZEF GREGOR - TAJOVSKÝ |
| TERÉZIA VANSOVÁ | ĽUDMILA PODJAVORINSKÁ |
| ELENA MATÓTHY - ŠOLTÉSOVÁ | JÁN ČAJAK |
| MARTIN KUKUČÍN | |

* 60.-70. roky - kultúrne centrum Martin: časopisy, osobnosti (Kuzmány, Vajanský, Škultéty, Šoltésová, ...), kníhtlačiareň, ...
* Sídlo Živeny - ženský spolok

---

## 1. vlna slovenského literárneho realizmu

### ✓ POÉZIA:
* Sylabo-tonický veršový systém
* Pravidelné opakovanie rovnakého množstva rovnakých stôp vo veršoch
* Rovnoslabičné verše musia mať rovnaký počet prízvučných slabík
* Prízvučné slabiky musia byť v rovnoslabičných veršoch na rovnakom mieste
* Viaceré veršové formy, básnické prostriedky
* Lyrické a lyricko - epické skladby

### ✓ PRÓZA:
* Ľudový hovorový jazyk
* Krátke žánrové útvary: kresba, črta, poviedka, novela
* Román >> vrchol tvorivého úsilia

### ✓ TÉMY:
* Príklon k súčasným témam
* Opisujú materiálne bohatstvo, podnikateľskú činnosť, vypočítavosť, manželstvo, alkoholizmus
* Dedinská tematika - len čistota, neskazenosť slovenského ľudu - tým sa snažili povzniesť slovenský národ
* Pohľad na skutočnosť je vonkajší, bez preniknutia do hĺbky
* Zobrazenie zemianstva a jeho úlohy v spoločnosti
* Propagácia slovenčiny, orientácia na hovorový jazyk

### Pavol Országh - Hviezdoslav
* 1849-1921
* Narodil sa vo Vyšnom Kubíne
* Štúdiá v Miškovci - píše prvé maďarské básne
* Štúdiá v Kežmarku - slovenskí národovci obrátili jeho pozornosť na slovenčinu
* Právnická akadémia v Prešove, zapája sa do študentského života v krúžku KOLO
* Spriatelí sa s Kolomanom Banšellom, vydávajú almanach **Napred**
    * Uverejnenými básňami signalizujú novú orientáciu básnika
    * Dôraz kladú na subjektívne prežívanie skutočnosti
    * Zaujíma ich cit
    * Zdôrazňujú potrebu vyššej umeleckej hodnoty básní (rymy)
    * Proti tomu sa ostro postavili spisovatelia staršej generácie (J. M. Hurban, A. T. Sitniansky), ktorí zmysel poézie hľadali v službe národu
* **LYRICKÉ CYKLY**
    * **SONETY**
    * **LETOROSTY I. / II. / III.**
    * **ŽALMY A HYMNY**
    * **PRECHÁDZKY JAROM**
    * **PRECHÁDZKY LETOM**
    * **STESKY**
    * **DOZVUKY**
* **KRVAVÉ SONETY**
    * 32 zneliek
    * Napísal ich v roku 1914, vyšli až v 1919
    * Reakcia na pošliapanie ľudskosti 1. svetovou vojnou
    * Prejav básnikovho rozhorčenia nad vojnou, odsudzuje ju, pokúša sa morálne i spoločensky analyzovať tento jav
    * Verše sú plné bolesti a zúfalstva nad tým, koľko zla, biedy a ťažkostí prináša vojna
    * Zaujíma ho otázka, kto je za vojnu zodpovedný - egoizmus jednotlivcov i národov
    * Ľudské konanie je založené na hmote a prospechu
    * Vojnu odsudzuje ako strašnú krivdu páchanú na ľudstve
* **SONET**
    * Klasický lyrický žáner
    * Tvoria ho dve štvorveršia a dve trojveršia
    * Rým abba / abba / cdc/cde/cdc/ccd / dcd/cde/cdc/eed
    * Prvé štvorveršie obsahuje TÉZU
    * Druhé štvorveršie obsahuje ANTIZÉZU
    * Dve trojveršia obsahujú SYNTÉZU
* **EPΙΚΑ**
    * Tri veľké epické skladby: **EŽO VLKOLINSKÝ**, **GÁBOR VLKOLINSKÝ**, **HÁJNIKOVA ŽENA**
    * **HÁJNIKOVA ŽENA**
        * Dej je situovaný do prekrásnej hornooravskej prírody
        * Stvárňuje tragický príbeh Miška Čajku a jeho ženy Hanky
        * Artuš Villáni sa pokúša zviesť Hanku Čajkovú, ženu hájnika Miška
        * Tá ho v sebaobrane zabije a zošalie z toho
        * Miško vezme vinu na seba, no po Hankinej pravdivej výpovedi ho súd oslobodí
        * Hankino pomätenie pominie, keď sa jej narodí dieťa
        * Je stvárnené aj súžitie človeka s prírodou
        * Opisy prírody vo všetkých ročných obdobiach úzko súvisia s dejom, sú prípravou alebo sprievodnou súčasťou tragických alebo harmonických životných udalostí
        * **Prírodno psychologický paralelizmus** = príroda žije tak ako hlavní predstavitelia, jej atmosféra sa podobá duševnému stavu postáv
        * Stvárňuje základný spoločenský problém - rozpor medzi ľudom a šľachtou >> rozpor medzi svetom chalúp a svetom kaštieľov
        * Svet kaštieľov už dohráva svoju rolu - v smrti Artuša Villániho ukazuje odchod šľachty
        * Artuš umiera, no Hanka a Miško ostávajú, neskôr sa im narodí dieťa - pokračovateľ ich rodu, sveta chalúp
        * Autor je na strane ľudu a odsudzuje príživníctvo, zhýralosť, egoizmus pánov
        * Vyzdvihuje čestnosť, priamosť a statočnosť ľudu
        * Skladba sa vyznačuje množstvom básnických obrazov, jazykových prostriedkov a veršových foriem
        * Skladá sa z 15 spevov, epické časti sa striedajú s lyrickými
        * Je rámcovaná úvodnou časťou **POZDRAV** a záverečnou časťou **ZBOHOM**
    * **EŽO VLKOLINSKÝ**
    * **GÁBOR VLKOLINSKÝ**
        * Hviezdoslav sa v týchto skladbách vrátil na miesto svojej mladosti (Vyšný Kubín), do sveta, ktorý dobre odpozoroval
        * Sám autor pochádzal z rodiny, ktorá bola napoly zemianska (otec zeman, matka sedliačka)
        * V čase, keď písal eposy, bolo zemianstvo na ústupe, majetkovo sa už vôbec nelíšili od sedliakov, ale boli zarytí, tvrdí, pyšní, zakladali si na svojej rodovej tradícii
        * Z týchto dôvodov vzniklo mnoho konfliktov
        * Hlavnú problematiku skladby **EŽO VLKOLINSKÝ** tvorí spor zemianskej matky Estery so synom Ežom, ktorý si chce vziať za ženu sedliacke dievča Žofku Bockovie
        * Matka ho síce vydedí, no prichýli ho strýko Eliáš
        * Ten vystrojí synovcovi veľkolepú svadbu, na ktorej sa naplno prejaví rozpor medzi zemanmi a sedliakmi
        * Napokon sa matka zmieri so synom zásluhou vnuka Benka
        * Autor pomenoval svoje postavy biblickými menami - Ezechiel, Eliáš, Estera
        * Paralelu s Bibliou tvorí i scéna s jablkom
        * V tomto epose zemianstvo nedošlo ešte k hmotnému úpadku, ukazuje pýchu, zatvrdilosť zemanov
        * Zemianstvo splýva so sedliactvom
        * V epose **GÁBOR VLKOLINSKÝ** ukazuje autor hospodársky i morálny úpadok zemianskej rodiny
        * Gábor sa sám stará o majetok - súrodenci sa rozleteli po svete a rodičia sú alkoholici
        * Odmieta ho dievča, ktoré mu sľúbili
        * Vtedy mu Ežo poradí, aby sa priženil k Blažkovcom - do sedliackej rodiny
* **DRÁMA**
    * Tragédia **HERODES A HERODIAS**
    * Hviezdoslav sa inšpiroval dejinami židovského národa a Bibliou

### Martin Kukučín
* MUDr. Matej Bencúr
* 1860-1928
* Narodil sa v Jasenovej v rodine roľníka
* Od detstva mu bolo blízke myslenie i život prostého dedinského človeka
* Dôkladne poznal život slovenskej dediny
* Študoval na gymnáziu, učiteľské štúdium, medicína v Prahe
* Neskôr odchádza do Seliec na ostrove Brač v Dalmácii
* Odchádza do Južnej Ameriky, v meste Punta Arenas pôsobí medzi chorvátskymi vysťahovalcami
* Po prvej svetovej vojne krátko pobudol na Slovensku, vrátil sa späť do Juhoslávie, tu umrel na zápal pľúc
* **Poviedky**
    * **Z TEPLÉHO HNIEZDA**
    * **RYSAVÁ JALOVICA**
    * **NEPREBUDENÝ**
    * **VEĽKOU LYŽICOU**
* Dôraz kladie na vykreslenie charakterov a psychiky postáv
* Využíva jemný humor, slovnú a situačnú komiku
* V poviedke **RYSAVÁ JALOVICA** vznikajú humorné situácie z konania a správania hlavnej postavy - krpčiar Adam Krt
* Kukučínov humor je humor plný láskavosti a súcitu s ľudskými slabosťami
* Adam Krt je smiešna figúra, ktorá sa v rozličných situáciách správa komicky, no aj cez komickosť jeho charakteru preniká jeho ľudská dobrota
* V poviedke **NEPREBUDENÝ** rozvíja autor tragický príbeh husiara Ondráša Machuľu, ktorý sa stal obeťou vysnívanej lásky k peknej Zuzke Bežanovie
* Je to jedna z mála Kukučínových próz, ktorá sa končí tragicky, hoci smrť je pre Ondráša vykúpením
* V psychologickom obraze Ondráša vidieť autorov súcit
* Na rozdiel od Vajanského a Šoltésovej bol Kukučín presvedčený o duchovnom i hmotnom úpadku zemianstva, a teda i o neschopnosti postaviť sa na čelo národného života
* V poviedke **KEĎ BÁČIK Z CHOCHOĽOVA UMRIE** naplno zachytáva úpadok zemianstva
    * Predstavuje zemana Aduša Domanického z Domaníc, ktorý nemá nijaký majetok a svoju záchranu vidí iba v blízkej smrti svojho bohatého príbuzného z Chochoľova
    * Proti Adušovi stojí priekupník Ondrej Tráva, ktorý má všetky črty svojej triedy - snaha získať peniaze, túžba po majetku, bezohľadnosť
    * Kukučín síce vyzdvihuje Trávovu životaschopnosť, no jeho irónia postihuje typ takéhoto egoistického podnikateľa
* Na ostrove Brač pokračoval v písaní krátkych próz, no vytvoril aj niekoľko cestopisov
* Vrcholom tvorby bračského obdobia je 2-zväzkový román **DOM V STRÁNI**
    * Rozvíja námet z prostredia dalmatínskej dediny, no možno tu vidieť aj pomery na slovenskej dedine v 19. storočí
    * V popredí je problém lásky, ktorú ovplyvňuje majetok i spoločenské postavenie zaľúbených
    * Hlavným hrdinom románu je hrdý, sebavedomý težak Mate Berac
    * Je to pozitívny predstaviteľ sedliackej tradície
    * Jeho najmladšia dcéra Katica je ešte nevyhranená osobnosť, najviac sa vzďaľuje od otcových životných predstáv a názorov, stavia sa k nim kriticky
    * Predstaviteľkou statkárstva je šora Anzula Dubčicová
    * Autor ju opísal ako múdru, rozvážnu, pracovitú ženu
    * Láska jej syna Nika a Katice má svoj začiatok, vyvrcholenie a koniec
    * Katica je najprv vypočítavá, jej láska k Nikovi vzrastá, no u Nika dochádza k odcudzeniu v dôsledku rozumovej úvahy
    * Mate Berac predstavoval Kukučínov ideál patriarchálneho težactva
    * S jeho smrťou odchádza aj jeho spoločenský typ, lebo nemá nasledovníkov
    * Kukučín zobrazil tiež dynamiku spoločenského vývinu
    * Vstupuje sem ďalšia spoločenská vrstva obchodníkov, ktorých reprezentuje Zandome, ktorého životným cieľom je získavanie bohatstva
* Dielo Martina Kukučína výrazne prispelo k modernizácii slovenskej literatúry
* Jeho dielo zavŕšilo prvú etapu vo vývine slovenskej realistickej literatúry
* Je to prozaické dielo, ktoré je dôsledným protikladom diela Pavla Országha Hviezdoslava
* Na rozdiel od Vajanského nehľadá prostredie v zemianskych kaštieľoch, ale v prostredí dedinského ľudu
* Dedinský ľud je v Kukučínových dielach hrdinom i nositeľom deja
* Používal reč ľudu, čo mu umožnilo verne zachytiť život ľudových vrstiev a tiež použiť dynamický dialóg
* V diele Martina Kukučína je dôležitý i humor
* Jeho hrdinovia nerozmýšľajú o národe, neanalyzujú národné utrpenie
* Spisovateľa zaujíma predovšetkým človek
* V poviedkach i novelách sa snaží dospieť k harmónii

---

## 2. vlna slovenského literárneho realizmu

### ✓ POÉZIA:
* Jazykovo-gramatická zložka básní sa zjednodušila
* Témy básní: vnútorný citový život lyrického subjektu

### ✓ PRÓZA:
* Záujem o vnútorný život človeka
* Zameranie sa na jeho sociálnu situáciu
* Úsilie analyzovať skutočnosť
* Pri zobrazovaní sociálnej problematiky musia spisovatelia rozlišovať medzi jednotlivými príslušníkmi národa - nevyzdvihujú národný život
* Diela podávajú neprikrášlený obraz o živote najnižších spoločenských vrstiev
* Prenikajú do psychiky jednotlivca
* Zobrazujú citové drámy (sklamané očakávania, nenaplnené túžby)

### ✓ DRÁMA:
* Oživuje ju ľudová reč postáv
* Realistické charaktery
* Konflikt blízky aktuálnemu životu

### Jozef Gregor - Tajovský
* 1874-1940
* Narodil sa v Tajove pri Banskej Bystrici - podľa rodiska si zvolil aj literárne meno
* Bol najstarší z 10 detí, vychovávali ho starí rodičia Greškovci
* Štúdiá v Banskej Bystrici (násilná maďarizácia), Kláštor pod Znievom >>>> učiteľský ústav
* 5 rokov pôsobil ako učiteľ na rôznych miestach, nezhody s vrchnosťou - nechcel učiť deti maďarsky
* Obchodná akadémia v Prahe, študentský spolok Detvan
* Bankový úradník na viacerých miestach
* Oženil sa s Hanou Lilgovou - spisovateľka Hana Gregorová
* Po vojne žil v Martine, Bratislave, venoval sa rozvoju kultúrneho a umeleckého života
* Pochovaný v rodnom Tajove
* **1. OBDOBIE TVORBY**
    * Poviedky so starootcovskou tematikou: **ŽLIEBKY**, **PRVÉ HODINKY**, **DO KÚPEĽA**, **DO KONCA**
    * Poviedky zachytávajúce spoločenské zlo, dôraz na sociálnu problematiku:
        * **APOLIENA** - podáva obraz hluchej slúžky
            * Príčinou jej hluchoty bola častá bitka od vlastného otca - pijana
            * Tajovský odhaľuje následky alkoholizmu
            * Rozprávačom nie je sám autor, ale priamy účastník deja - jeden z učňov remeselníka, u ktorého Apoliena slúži
            * Výsmech učňov sa postupne mení na pochopenie a súcit
        * **MACO MLIEČ** - sociálne ladená poviedka
            * Autor využil ja - rozprávanie
            * Hlavná postava Maco je vykreslená pomocou kontrastu: skromnosť, dobrota, pracovitosť, ľudskosť v kontraste s jeho ohavným zovňajškom a charakterom gazdu
            * Medzi Macom a gazdom nedochádza ku konfliktu
            * Tajovský to riešil paradoxom: pred smrťou sa Maco príde spýtať gazdu, či mu niečo nedlhuje, hoci celý život u neho ťažko pracoval a to takmer zadarmo
            * Tajovský sa sústreďuje len na jednu postavu, na jej utrpenie, biedu, vyjadruje súcit s ňou
* **2. OBDOBIE TVORBY**
    * Spoločenská problematika
    * Rozprávanie je subjektívnejšie, osobnejšie
    * Silnejší kontakt s ubiedenými, slabými
    * Súcit s trpiacimi
    * Bezmocnosť v riešení osobných problémov
    * Postavy bránia svoju česť, svoje meno
    * Opierajú sa o mravné princípy, no voči zlu sú bezbranné, tak sa spoliehajú len na svoju fyzickú a mravnú silu
    * „Chlebové" poviedky: **HORKÝ CHLIEB**, **NA CHLIEB**, **MIŠO**
    * **MAMKA PÔSTKOVÁ**
        * Poviedka opisuje utrpenie čestnej, pracovitej, statočnej dedinskej ženy, ktorá prežila ťažký život s mužom pijanom a nezodpovedným synom, ktorý opustil ženu i deti
        * Rozprávačom je bankový úradník - jeho rozprávanie pôsobí vierohodne, objektívne
        * Prejavuje svoju náklonnosť k postave pomocou zdrobnenín, prísloví, nárečových prvkov
        * Mamka Pôstková dlhovala banke tri koruny a úradníci udivene sledovali, ako čestne vracala grajciar po grajciari zo svojej dlžoby
        * Nakoniec zrobená, zostarnutá predá aj perinu, aby mohla banke splatiť dlh a pokojne umrieť
* **DRAMATICKÁ TVORBA**
    * Tajovský ako dramatik oslobodil ľudovú hru od moralizovania a folklórnej ozdobnosti
    * Veselohra **ŽENSKÝ ZÁKON**
    * **STATKY - ZMÄTKY**
        * 5- dejstvová dráma, v ktorej autor analyzoval dušu dedinského človeka a jeho medziľudské vzťahy
        * Kriticky zobrazil spoločenské pomery na dedine
        * Statky - majetok spôsobujú zmätky v medziľudských vzťahoch
        * Nad láskou víťazí bohatstvo - tým autor kritizuje mamonárstvo
        * Ukazuje spoločenské, morálne i osobné následky honby za bohatstvom: nepokoj v rodinách, vzájomná nenávisť, rozbitie manželstiev, morálny úpadok
        * Bohatí bezdetní manželia Ondrej a Mara Palčíkovci chcú svoje majetkové problémy vyriešiť za pomoci spríbuznených rodín Ľavkovcov a Kamenských
        * Nahovoria chudobného Ďurka Ľavku, aby sa oženil so Zuzkou Kamenskou, budú bývať u nich, pomáhať im s gazdovstvom a oni im po smrti dajú svoj majetok
        * Plán sa podarí, no po čase Ďuro zbadá, že išlo len o sľuby, u Palčíkov len slúžia ako ľahká pracovná sila, Zuzku neľúbi a privádza si inú ženu Betu
        * Ďuro žiada Palčíka, aby mu prepísal majetok, Palčík to odmietne, vyháňa ho z domu
        * Ďuro prosí Zuzku o odpustenie, ale ona mu už neverí, nechce sa k nemu vrátiť
        * Palčíkovci jej sľúbia, že budú pamätať na jej syna a postarajú sa oňho
* Jozef Gregor Tajovský uviedol do sveta literatúry postavy a problémy zo sveta najbiednejších
* Boli to postavy, ktoré síce živorili, ale boli naplnené bohatstvom ľudského citu
* Kritizuje ľudí, ktorí si svoje nešťastie zapríčinili vlastnou vinou, nič neodpúšťa
* Zobrazuje vidiecke prostredie, kritizuje dedinské sociálne pomery
* Odsudzuje alkoholizmus
* Útočí proti slovenskej pasivite, odnárodňovaniu, nevzdelanosti
* Tvorí monografické poviedky, v ktorých sa sústreďuje na jednu postavu, na jej utrpenie, biedu, pričom vyjadruje súcit s ňou
* Hoci rozpráva o jednej udalosti zo života človeka, hovorí o celom jeho osude (o jeho minulosti, prítomnosti i budúcnosti)

### BOŽENA SLANČÍKOVÁ - TIMRAVA
* 1867-1951
* Pseudonym Ťimrava - podľa studničky v chotári Polichna, voda = symbol života
* Narodila sa v rodine evanjelického farára, brat dvojča
* Otec svojich 11 detí sám učil a pripravoval ich na skúšky v jednotlivých ročníkoch
* Jej život bol monotónny, istý čas bola spoločníčkou v Dolnom Kubíne, potom učiteľkou v materskej škôlke
* Celý život prežila v Polichne a Ábelovej, po vojne v Lučenci
* **TVORBA BOŽENY SLANČÍKOVEJ - TIMRAVY:**
    * Literárne dielo Boženy Slančíkovej - Timravy je pomerne rozsiahle
    * Jej životný priestor, a teda aj priestor jej literárnych diel, bol úzky, no aj tak originálne zachytila problémy, ktorými žil dedinský človek na prelome 19. a 20. storočia
    * Timrava spracúva vo svojich dielach výlučne to, čo videla, skúsila, zažila
    * Jej literárny realizmus je opisno-dokumentárny a má kritickú povahu
    * V Timravinej tvorbe dominuje **psychologická poviedka a novela**
    * Zobrazuje život na dedine a to neúprosne a pravdivo
    * Opisuje protirečivé, tvrdé, nemilosrdné a zložité ženské postavy, muži sú podľa nej smiešni slabosi
    * V jej dielach vidno citové rozčarovanie nad ľúbostnou disharmóniou, odromantizovanie lásky
    * Rozoberá emocionálny, morálny a spoločenský život vidieckej inteligencie
    * Využíva vnútorný monológ postáv, ktorý je často dramatický
* **NOVELA**
    * Rozsahom a štruktúrou podobná poviedke
    * Dejová línia zložitejšia, odohráva sa v dlhšom časovom úseku
    * Dej dramatickejší, smeruje k vyvrcholeniu, prekvapujúca pointa
    * Môže byť členená na kapitoly
    * Okrem hlavnej postavy aj vedľajšie postavy - ich charaktery nie sú podrobne rozpracované
* **Poviedky a novely zo života vidieckej inteligencie**
    * **ZA KOHO ÍSŤ**
    * **VEĽKÉ ŠŤASTIE**
    * **BEZ HRDOSTI**
        * Novela sa odohráva na vidieku v prostredí vidieckej inteligencie, ktorá vedie nudný život, naplnený iba nečinnosťou, zábavami, pretvárkou a u dievčat čakaním na vydaj
        * Milina Adamčíková je bezhlavo zaľúbená do učiteľa Sama Jablovského
        * Kvôli neopätovanej láske a zahrávaniu sa nespí, neje, trápi sa, ...
        * Samo vie o Milinej zaľúbenosti, pohráva sa s ňou a úmyselne ju zraňuje tým, že predstiera záujem o iné dievčatá
        * Milina sa až neskôr presvedčí o tom, že Samovi sa najviac páči trápenie, ktoré vyvoláva v duši dievčat, lebo svoju pozornosť venuje stále inej
        * V závere Milina vytriezvie z nereálneho vzťahu s namysleným a sebeckým mužom
        * Jej sympatie sú na strane trpiacej Miliny, ktorá prechádza typickým timravovským procesom: ilúzia >>> dezilúzia » rezignácia » víťazstvo nad sebou
* **Poviedky zo života dedinského ľudu**
    * **NA JEDNOM DVORE**
    * **TÁ ZEM VÁBNA**
    * **ŤAPÁKOVCI**
        * Nastoľuje problém premeny patriarchálnej rodiny v smere k jej kapitalizácii
        * Jedna z najkritickejších poviedok slovenskej literatúry
        * Rodina Ťapákovcov žije patriarchálnym životom v dome, kde žili aj ich predkovia
        * Je ich 16, všetci sú so všetkým spokojní, sú málovravní, nechce sa im rozprávať ani rozmýšľať
        * Dve významové roviny: vonkajší konflikt (Ťapákovcov s Iľou) a vnútorný konflikt (tragédia Anče - zmije)
        * Anča - zmija je nevydatá mrzáčka, utrpenie, dedinské predsudky, surovosť, bezcitnosť
        * Anča je jedna z najtragickejších Timraviných postáv - v detstve jej ochrnuli nohy
        * Túži po láske, rodine, deťoch, no zostáva jej len vyšívanie čepcov pre ostatné nevesty
        * Vo svojom vnútri je nežná, citlivá, ale nešťastie ju robí hašterivou a cynickou
        * Tajne prežíva vášnivú lásku k Janovi Fuzákovie
        * Timrava využila iróniu, výsmech, satiru, prezývky, ľudovú reč postáv
        * Okrem priamej a nepriamej charakteristiky vyniká Timrava aj v tzv. koncentrovanej charakteristike - postavu dokáže charakterizovať jedným slovom (Anča-zmija, Iľa-kráľovná)
* **Poviedky a novely s vojnovou tematikou**
    * **HRDINOVIA**
    * **SKON PAĽA ROČKU**
        * Vojnové udalosti tvoria len pozadie života hlavného hrdinu
        * Paľo si odťal dva prsty, aby nemusel ísť na vojnu a Zuzku z bohatej rodiny nevydali za iného
        * Láska sa pri chudobe pomaly vytráca
        * Až pri Paľovej smrteľnej posteli všetci hľadajú príčiny svojej životnej dezilúzie
        * Autorka tu využila silná vnútorné monológy, v ktorých rozoberá otázky života: láska a neláska, vina a trest, pýcha a pokora, ublíženie a odpustenie
        * Ilúzia >> dezilúzia » zmierenie sa s realitou